<a id="puppies" class="anchor"></a>
<img class="border-img" src="https://raw.githubusercontent.com/gabrielefronze/sito-marta-contents/master/img/Titoli/Cuccioli.jpeg">

<img class="border-img" src="https://raw.githubusercontent.com/gabrielefronze/sito-marta-contents/master/img/Foto12b-min.jpg">

<p>    
Il percorso per cuccioli è formato da 10 incontri singoli ed individuali  adatti a tutti i neo proprietari che hanno l’obiettivo di partire con il piede giusto con il nuovo amico a 4 zampe. L’arrivo di un cucciolo in casa infatti può talvolta far nascere delle esigenze a cui il proprietario non aveva pensato, può far cambiare delle abitudini e far nascere dei dubbi e delle nuove necessità.

La mente del cucciolo si accresce rapidamente e giorno dopo giorno acquisisce capacità e competenze. E’ compito del proprietario non sottovalutare il primo periodo di crescita dell’animale nella nuova casa e impostare fin da subito una corretta gestione in base alle esigenze etologiche del cane. 

Per far sì che il rapporto con il cucciolo diventi un profondo legame basato sull’affetto e sulla fiducia ogni neo proprietario dovrà conoscere il modo per comunicare più efficacemente con l’animale, prendersi carico dell’insegnamento di alcuni comportamenti per la gestione quotidiana, evitare l’instaurarsi di atteggiamenti sgradevoli o poco consoni, imparare a gestire le motivazioni e le pulsioni del cucciolo rendendosi ai suoi occhi una guida sicura ed affidabile.

Un percorso di educazione per cuccioli si pone l’obiettivo primario di rendere il proprietario CONSAPEVOLE, rispondendo ai suoi dubbi e dandogli gli strumenti concettuali per impostare una solida relazione con il cane. Il percorso, sempre individuale e personalizzato, segue una base standard che può essere modificata a piacere in base alle esigenze e agli obiettivi preposti.

<img class="border-img" src="https://raw.githubusercontent.com/gabrielefronze/sito-marta-contents/master/img/Foto14-min.jpg">


<div class="box punto">Il primo incontro, gratuito e senza impegno, è necessario per conoscere meglio il cane, approcciarmi a lui e capire gli obiettivi da raggiungere.</div>

Il percorso comincia con una lezione teorica molto importante per conoscere le esigenze etologiche dell’animale, capire come approcciarsi correttamente e avere risposte a tutti i dubbi sulla gestione in famiglia del cucciolo

A partire dalla seconda lezione si lavora praticamente con l’animale: si parte dall’insegnamento di semplici comandi di base, per seguire con l’insegnamento del “NO”, l’impostazione di una piacevole condotta al guinzaglio, il richiamo e la gestione della libertà, la socializzazione con l’ambiente e gli oggetti urbani, la socializzazione e l’interazione con gli altri cani, il mondo del gioco e come divertirsi con il cane, la manipolazione e la stimolazione sensoriale. Tutto il programma è interamente modificabile e adattabile agli obiettivi specifici di ogni circostanza.    
</p>

<img class="border-img" src="https://raw.githubusercontent.com/gabrielefronze/sito-marta-contents/master/img/Foto13-min.jpg">

<p>
    <h3>Percorso PRE-CUCCIOLO</h3>
    Una serie di 3 incontri dedicati alla gestione di un nuovo cane in famiglia. Durante i primi due incontri teorici e pratici saranno illustrati i bisogni fisici e psicologici dell’animale, verranno forniti utili consigli per organizzare gli spazi e le tempistiche in base alle necessità del nuovo arrivato e si forniranno informazioni e istruzioni riguardo la gestione pratica dei primi mesi di vita del cucciolo. Il terzo incontro è invece dedicato alla socializzazione con i conspecifici, verrà chiarita l’importanza fondamentale di una sana socializzazione intraspecifica per un cucciolo e saranno date indicazione di lettura dei comportamenti del proprio animale ai proprietari. 
    
    <h3>Come si svolge?</h3>
    Gli incontri, della durata di un’ora circa ciascuno, si svolgono in campo (a seconda delle esigenze del caso). Il percorso può essere cominciato anche qualche giorno prima dell’arrivo del cucciolo in modo tale da essere preparati alle evenienze che si possono presentare. Nel caso in cui invece il cane sia già in famiglia è bene che il percorso cominci nelle prime settimane di permanenza dell’animale.
    
    <h3>A che è rivolto?</h3>
    Il percorso si rivolge a proprietari neofiti, a coloro che non hanno mai posseduto un cane e necessitano di informazioni base riguardo la sua gestione, la sua comprensione e la conoscenza dei suoi bisogni fondamentali.  
</p>