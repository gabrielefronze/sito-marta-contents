<h1>ATTIVITÀ</h1>

<a id="base" class="anchor"></a>
<h2>Educazione di Base</h2>

<p>
10 buoni motivi per intraprendere un percorso di educazione con il proprio cane:
</p>

<ol>
<li>Comprendere come rendere la comunicazione uomo-cane più chiara ed efficace</li>
<li>Imparare a leggere il linguaggio del cane</li>
<li>Conoscere motivazioni e desideri del proprio amico a 4 zampe</li>
<li>Apprendere le tecniche per prendersi cura di lui in maniera consapevole e saperlo gestire in ogni situazione</li>
<li>Creare una buona intesa ed un’ottima relazione uomo-cane</li>
<li>Ricevere spunti di riflessione e idee su come farlo divertire</li>
<li>Rendersi proprietari responsabili, curiosi e motivati nel fare ciò che è etologicamente corretto</li>
<li>Interpretare i comportamenti sgraditi e cercare di dar loro un significato, per poi rimboccarsi le maniche ed eventualmente modificarli</li>
<li>Capire come rendersi un punto di riferimento per il proprio amico a 4 zampe</li>
<li>Fornire competenze, conoscenze ed arricchire la mente del proprio cane per farlo vivere più serenamente</li>
</ol>

<p>
Un percorso teorico-pratico di educazione di base è uno strumento utile a tutti i proprietari di cani, indipendentemente dal fatto che riscontrino o meno problemi nella loro gestione, perché è interamente personalizzato in base alle esigenze di ogni binomio. I miei percorsi si svolgono sempre in maniera individuale, rispettando i tempi dell’animale e gli obiettivi del proprietario. Le 12 lezioni previste dal programma sono costruite partendo da una base standard interamente modificabile e adattabile alle esigenze del caso. Le lezioni, della durata circa di un’ora, si tengono indicativamente una volta a settimana.
</p>

<h3>COME SI SVOLGE?</h3>

<p>
Inizialmente svolgo un primo incontro conoscitivo, gratuito e senza impegno, per compilare insieme al proprietario una scheda conoscitiva, capirne le esigenze e le problematiche e preventivare un lavoro adatto alle circostanze.

Individuati gli obiettivi si comincia con il percorso.

La prima lezione è teorica: qui si pongono le basi per una corretta gestione del cane, acquisendo informazioni su come impostare una comunicazione semplice e chiara, e come capire le esigenze etologiche dell’animale.

A partire dalla seconda lezione si comincia a lavorare con il cane nella pratica. Ai partecipanti verrà illustrato come impostare i primi esercizi di base, come condurre correttamente il cane al guinzaglio, come creare un richiamo stabile e affidabile sia in condizioni di tranquillità sia in presenza di distrazioni. Durante queste lezioni, il lavoro potrà subire variazioni e modifiche in base alle risposte del cane, alle tempistiche di apprendimento dell’animale e agli aspetti di maggior interesse dei proprietari.

Le ultime lezioni sono generalmente dedicate al gioco e al rapporto ludico con l’animale: il gioco rappresenta infatti un aspetto molto importante della vita del cane, ed è fondamentale che il proprietario apprenda a giocare con lui in modo efficace e divertente.
</p>

<p>
ATTENZIONE, È INDISPENSABILE TENERE A MENTE CHE IL RAGGIUNGIMENTO DEI RISULTATI SARÀ SEMPRE PROPORZIONALE AL TEMPO DEDICATO QUOTIDIANAMENTE ALLA CURA E AL BENESSERE PSICOLOGICO DEL CANE. 
</p>

<h3>CHI PUO’ PARTECIPARE?</h3>

<p>
Essendo un percorso dedicato all’educazione del cane in famiglia, si raccomanda all’intera famiglia di collaborare per il raggiungimento degli obiettivi. Alle lezioni possono partecipare tutti, ma è consigliabile scegliere una persona di riferimento che segua tutto l’andamento del percorso, e che sia sempre presente.

Può intraprendere un percorso di educazione di base ogni tipo di cane, di razza o meticcio, di qualunque età e con problemi comportamentali di qualsiasi natura. Sarà mia premura, nel caso in cui le mie competenze non siano sufficienti a garantire un servizio di qualità alla risoluzione del problema presentato, dare riferimenti per contattare professionisti più specializzati.
</p>


<a id="puppies" class="anchor"></a>
<h2>Educazione per cuccioli</h2>

<p>
Il percorso per cuccioli consiste in 10 incontri singoli e individuali adatti a tutti i neo-proprietari che hanno l’obiettivo di partire con il piede giusto con il nuovo amico a 4 zampe. L’arrivo di un cucciolo, infatti, può talvolta far nascere esigenze a cui il proprietario non aveva pensato, far cambiare abitudini e creare dubbi e nuove necessità.

La mente del cucciolo si sviluppa rapidamente, e acquisisce capacità e competenze nuove giorno dopo giorno. È compito del proprietario non sottovalutare il primo periodo dell’animale nella nuova casa, e impostare fin da subito una corretta gestione in base alle sue esigenze etologiche. 
Per far sì che il rapporto con il cucciolo diventi un profondo legame basato sull’affetto e sulla fiducia, ogni neo-proprietario dovrà conoscere il modo per comunicare più efficacemente con l’animale, prendersi carico dell’insegnamento di alcuni comportamenti per la gestione quotidiana, evitare l’instaurarsi di atteggiamenti sgradevoli o poco consoni, imparare a gestire le motivazioni e le pulsioni del cucciolo rendendosi ai suoi occhi una guida sicura ed affidabile.

Un percorso di educazione per cuccioli si pone l’obiettivo primario di rendere il proprietario CONSAPEVOLE, rispondendo ai suoi dubbi e fornendogli strumenti concettuali per impostare una solida relazione con il cane. Il percorso, sempre individuale e personalizzato, segue una base standard che può essere modificata a piacere in base alle esigenze e agli obiettivi preposti.

Il primo incontro, gratuito e senza impegno, mi servirà per conoscere il cane, approcciarmi a lui e capire gli obiettivi da raggiungere.

Il percorso comincia con una lezione teorica molto importante per conoscere le esigenze etologiche dell’animale, capire come approcciarsi correttamente e avere risposte a tutti i dubbi sulla gestione in famiglia del cucciolo
A partire dalla seconda lezione si lavora direttamente con l’animale: si parte dall’insegnamento di semplici comandi base, per poi procedere con l’acquisizione del “NO”, l’impostazione di una piacevole condotta al guinzaglio, il richiamo e la gestione della libertà, la socializzazione con l’ambiente e gli oggetti urbani, la socializzazione e l’interazione con gli altri cani, il mondo del gioco e come divertirsi con il cane, la manipolazione e la stimolazione sensoriale. Tutto il programma è interamente modificabile e adattabile agli obiettivi specifici di ogni circostanza.
</p>


<a id="perfectioning" class="anchor"></a>
<h2>Percorso di perfezionamento</h2>

<p>
È ragionevole avere la perfezione nel nostro occhio in modo che si possa sempre avanzare verso di essa, sebbene sappiamo che non potrà mai essere raggiunta.  (Samuel Johnson)


Ci sono circostanze in cui il proprietario può aver bisogno di delucidazioni o aiuto in merito a certi aspetti della vita con il proprio cane. Il percorso di perfezionamento risponde proprio a questa esigenza: nel corso di 4 incontri individuali, si approfondiranno tematiche a scelta, di particolare interesse per il proprietario. 
Durante il primo incontro conoscitivo, gratuito e senza impegno, ci si dedica ad un’approfondita analisi della circostanza, del cane e delle sue abitudini. Dopodiché, stabilito il programma da seguire, si comincia con le lezioni teorico-pratiche in campo con il cane. 
Il percorso di perfezionamento può essere utilizzato per incrementare conoscenze già parzialmente acquisite dall’animale, per migliorarne tratti comportamentali ancora poco stabili, per impostare la base per nuovi esercizi, oppure per focalizzare problemi comportamentali specifici. 
Il percorso ha una durata di 4 incontri di circa un’ora ciascuno. 
È adatto a cani adolescenti e/o adulti con una base di educazione già acquisita.

La perfezione non esiste, ma è soggettiva, cambia a seconda dell’occhio che sta guardando.
</p>


<a id="play" class="anchor"></a>
<h2>Attività Ludico-Sportive</h2>

<p>
Per divertirsi e far svagare il proprio amico a 4 zampe propongo lezioni individuali di avvicinamento allo sport cinofilo e a attività ludiche.


•	Avvicinamento alla Dog Dance e Tricks
•	Giochi di fiuto e attività di ricerca olfattiva
•	Esercizi di obbedienza avanzata
•	Mobility- Dog
•	Attivazione Mentale
•	Attività di riporto per Retrievers
•	Avvicinamento all’Agility Dog 

Lezioni singole, pacchetti da 4 lezioni, pacchetti da 8 lezioni.

Durata della lezione: 1 ora circa in base all’attività
</p>
